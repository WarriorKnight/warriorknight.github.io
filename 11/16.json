{
    "text": "Prožívat život co nejkrásněji – tato schopnost je v naší duši, jestliže se člověk k lhostejným věcem chová lhostejně. A lhostejně se bude chovat tehdy, bude-li zkoumat každou z nich, rozdělenou v její součásti, i jako celek, bude-li mít na paměti, že si žádná z věcí nevynucuje náš soud o sobě, ani se k nám nepřibližuje, nýbrž že věci trvají v nehybném klidu, a že jsme to my, kteří si o nich tvoříme soudy a takřka je do sebe vtiskujeme, ačkoli je v naší moci to nečinit, a jestliže se přece mimovolně vloudí, ihned je vyhladit; a že je potřeba takové obezřelosti jenom nakrátko, neboť brzy bude života konec. Co tu je obtížného, že se tyto věci chovají jinak? Jsou-li ve shodě s přírodou, raduj se z nich a rád je přijímej; pakli jsou v rozporu s přírodou, hledej, co je ve shodě s tvou přirozeností, a k tomu se zaměř, i když ti to slávu nevynese! Neboť nikomu nelze mít za zlé, jestliže hledá své vlastní dobro",
    "note": "Text ke konci odstavce je podezřelý."
}
{
    "text": "Pohrdá mnou někdo? Jeho věc. Moje věc je, abych nebyl přistižen, že činím nebo mluvím něco hodného opovržení. – Nenávidí mě někdo? Rovněž jeho věc. Ale moje věc je, abych byl shovívavý a laskavý ke každému a abych byl ochoten právě tomu člověku ukázat jeho omyl, aniž jsem ho zahanboval nebo se honosil tím, že ho snáším, nýbrž upřímně a vlídně. Neboť lidské nitro má být takové, aby bohové v tobě viděli člověka, který se na nic nemrzí a na nic nenaříká. Vždyť jaké zlo tě může potkat, jestliže sám teď činíš, co je přiměřené tvé přirozenosti, a ochotně přijímáš to, co je právě teď vhod vesmírné přírodě, jako člověk k tomu určený, aby se za všech okolností uskutečňovalo, co je na prospěch celk",
    "note": ""
}
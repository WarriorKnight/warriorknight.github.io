{
    "text": "Naučíš se pohrdat kouzlem zpěvu i tance i zápolením zápasníků, jestliže si celý nápěv rozložíš v jednotlivé tóny a při každém z nich zvlášť se zeptáš sebe sama, zdali je to ten, který tě uchvacuje; neboť pak se zastydíš. A podobně učiň při každém tanečním pohybu nebo postoji a totéž i při zápolení. Vůbec tedy – vyjímaje ctnost a její projevy – nezapomínej svou pozornost obracet k jednotlivým součástem všech věcí a tímto rozborem se nauč vším pohrdat. A tentýž postup přenes na celý živo",
    "note": ""
}
{
    "text": "Kdo nemá před sebou neustále jeden a týž životní cíl, ten ani sám nemůže být po celý život jeden a týž. Ale toto tvrzení samo nestačí, jestli k tomu nedodáš ještě to, jaký ten cíl má být. Neboť není jednotného mínění o všech věcech, které většina lidí, ať z jakéhokoli důvodu, pokládá za dobro, nýbrž jen o některých, to je takových, které slouží společným zájmům, a proto je potřeba vytknout si cíl, který sleduje společné a veřejné blaho. Neboť kdo svým veškerým snažením zamíří k tomuto cíli, ten dodá všem svým skutkům jednotnosti a potud bude také sám neustále – jeden a tý",
    "note": ""
}
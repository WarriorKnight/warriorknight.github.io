{
    "text": "Jak zkažený a ošemetný je člověk, který říká: „Umínil jsem si být k tobě zcela upřímný.“ K čemu to, člověče? Takového úvodu není potřeba! Však se to ihned ukáže: na čele to musíš mít psáno, z hlasu ti to musí zaznívat a z očí vyzařovat, aby to z nich oslovený přímo vyčetl jako z pohledu milujícího. Vůbec upřímný a dobrý člověk musí být takový, že každý, jakmile k němu přistoupí, v tu chvíli to chtěj nechtěj vycítí. Strojená upřímnost je zákeřná dýka. Nic není odpornější než vlčí přátelství; toho se varuj ze všeho nejvíc! Kdo je dobrý a upřímný a dobře smýšlí, ten to má vepsáno v očích docela znatelně",
    "note": "„vlčí přátelství“: Narážka na Aisópovu bajku o vlcích, kteří uzavřeli s ovcemi mír s podmínkou, že jim budou vydáni v zástavu psi, praví »rušitelé míru«; sami pak dali ovcím v rukojemství mladé vlky."
}
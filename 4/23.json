{
    "text": "Se vším se srovnávám, co se srovnává s tebou, ó Vesmíre: nic mi není předčasné, nic pozdní, co je tobě včasné.Všechno je mi plodem, jenž dozrává ve tvém létě, ó Přírodo. Z tebe vše vychází, v tobě vše jest, v tebe se vše vrací. Básník praví o Athénách: „Ó milé město Kekropovo!“ A ty bys neměl říci: „Ó milé město boží!“?",
    "note": " Kekrops, mytický zakladatel Athén. – „město boží“: Řečeno ve smyslu stoického kosmopolitismu (v pozn. k II 16)."
}
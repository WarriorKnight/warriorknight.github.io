{
    "text": "Je-li cizinec ve vesmíru ten, kdo nechápe, co v něm jest, pak neméně je cizincem i ten, kdo nechápe, co se v něm děje. Zběhem je, kdo zbíhá od společenského řádu; slepcem, kdo uzavírá zrak rozumu; žebrákem, kdo potřebuje jiné lidi a nemá v sobě všechno k životu potřebné; odpadlíkem od vesmíru je, kdo odpadá a odlučuje se od rozumu vesmírné přírody tím, že je nespokojen s životními příhodami; vždyť jsou plodem téže přírody, která zplodila i tebe; a zrádcem vlasti je, kdo svou vlastní duší zrazuje duši rozumných bytostí, která je jednotná.",
    "note": " „kdo svou vlastní duší zrazuje“: Neboť individuální duše je zlomek duše světové. Srov. IX 8."
}
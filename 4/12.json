{
    "text": "Tuto dvojí ochotu máš stále projevovat: zaprvé ochotu konat jenom to, co ti ve prospěch bližních vnuká tvá královská a zákonodárná část, rozum ; zadruhé pak ochotu změnit své stanovisko, kdykoli se naskytne někdo, kdo tě chce opravit a odvrátit od nesprávného mínění. Ovšemže tato změna mínění má vždycky vycházet z přesvědčení, že je to spravedlivé a obecně prospěšné, a z podobných pohnutek, a nikoli z naděje na příjemnost nebo sláv",
    "note": ""
}
{
    "text": "Každý nástroj, každé náčiní, každá nádoba je správná, jestliže plní úkol, k němuž byla vytvořena; a přece ten, kdo ji vytvořil, je při jejím upotřebení mimo ni. Naproti tomu u věcí, které udržuje pohromadě příroda, je ona síla, která je vytvořila, vždy uvnitř a uvnitř zůstává. A proto ji máš tím více ctít v té víře, že budeš-li se sám její vůlí spravovat a podle ní až do svého konce žít, všechno se bude dít po tvém rozumu. Také ve vesmíru se věci podobně dějí po jeho rozumu.",
    "note": " „je ona síla, která je vytvořila, uvnitř“: Srov. pozn k II 4."
}
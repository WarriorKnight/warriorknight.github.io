{
    "text": "Často přemítej o spojitosti všech věcí ve vesmíru a jejich vzájemném vztahu. Vždyť všechny věci jsou do jisté míry navzájem spřízněny, neboť vyplývají jedna z druhé souhlasným a jednotným napětím v hmotné podstatě.",
    "note": " Podle stoické metafyziky proniká hmotnou podstatou všeho jsoucna, a to i jejími nejmenšími částicemi, »pneuma« (cosi jako nejjemnější vzduch), které má silnější nebo slabší napětí (tonos), což je zvláštní druh pohybu navenek i dovnitř: na prvním se zakládá kvantita a kvalita těles, na druhém pak jejich soudržnost a jednota."
}
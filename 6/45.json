{
    "text": "Všechno, co se přihází komukoli z nás, je prospěšné celku; už to by stačilo. Ale bedlivějším pozorováním shledáš obvykle také, že i ostatním lidem je prospěšné to, co kterémukoli člověku. Ovšemže výrazu »prospěšný« je tu třeba rozumět v širším smyslu – mluvím o věcech vnějších.",
    "note": " „o věcech vnějších“: Nikoli tedy o onom dobru – ze stoického stanoviska – jediném a skutečném, které je v moci každého člověka. Autor má na mysli ony věci mravně lhostejné."
}
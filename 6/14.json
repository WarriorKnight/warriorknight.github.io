{
    "text": "Většinu věcí, kterým se obdivuje dav, lze převést na nejobecnější předměty, které udržuje pohromadě jejich soudržná síla nebo přirozenost: na kameny, různé druhy dřeva, fíkovníky, révy, olivy. Věci, kterým se obdivují lidé poněkud střízlivější, náležejí k těm, které udržuje pohromadě živočišná duše, jako například stáda bravu nebo skotu. Věci, které si cení lidé ještě ušlechtilejší, náležejí k bytostem řízeným rozumnou duší, ne sice ještě světoobčanskou, ale přesto znalou nějakého umění nebo v něčem jiném zběhlou, nebo alespoň v tom, že si dovede opatřit zástup otroků. Kdo však si umí vážit rozumné duše, která si je vědoma povinností světoobčanských i občanských, ten se pak už nezajímá o věci ostatní, a především se snaží svou vlastní duši si uchovat ve stavu a působení rozumném a obecně prospěšném a k tomuto cíli také dopomáhá svým lidským bratřím",
    "note": "Text odstavce místy kolísá."
}
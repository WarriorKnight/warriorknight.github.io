{
    "text": "Buďto je vesmír změť atomů a jejich vzájemné zaplétání a opětovné rozptylování, anebo sjednocený celek, spořádanost a prozřetelnost. Je-li tedy tím prvním, načpak mám toužit po dalším pobytu v takové náhodné a zmatené směsi? Co mi může být vítanějšího než konečně zase »změnit se v zemi«? A proč se mám dokonce znepokojovat? Neboť ať činím cokoliv, rozkladu neujdu. – A je-li správný druhý předpoklad, klaním se pořadateli světa, jsem dobré mysli, důvěřuji mu",
    "note": "„změnit se v zemi“: Verše z Homérovy Íliady VII 99: Kéž už raději všichni se změníte v zemi a vodu!"
}
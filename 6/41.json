{
    "text": "Pokládáš-li kteroukoli z věcí, které jsou mimo tvou vůli, za své dobro nebo zlo, pak nezbytně budeš výčitkami zahrnovat bohy, kdykoliv se ti přihodí takové »zlo« nebo se ti nezdaří takové »dobro«, a nezbytně budeš nenávidět lidi, ať už budou skutečnými, nebo domnělými původci tvého nezdaru nebo nehody. A tak se dopouštíme leckdy bezpráví jen z falešného zájmu o takové věci. – Pokládáme-li však za dobro a zlo jenom to, co je v naší moci, pak nemáme nejmenší příčinu ani na bohy reptat, ani na lidi nevraži",
    "note": ""
}
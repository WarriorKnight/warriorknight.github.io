{
    "text": "Snaž se lidi přesvědčovat, ale jednej třebas i proti jejich vůli, kdykoli to vyžaduje zřetel spravedlnosti. Bude-li ti však někdo násilím překážet, smiř se s tím a nermuť se, a zároveň užij této překážky k osvědčení jiné ctnosti; měj na paměti, že tvé odhodlání bylo jen podmínečné, že jsi přece netoužil po nemožném. Po čem tedy? Právě po takovém nějakém odhodlání! A toho dosahuješ. Co bylo naším vůdčím úmyslem, to se také uskutečňuje.",
    "note": " „tvé odhodlání bylo jen podmínečné“: Bylo vyloženo v pozn. k IV 1."
}
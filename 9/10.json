{
    "text": "»Plody« přináší také člověk, bůh a vesmír: každý je přináší ve svůj čas. Že obecná mluva užívá toho slova v původním významu jen o révě a podobném, na tom nezáleží. Také rozum přináší plody – jak celku, tak jednotlivci; ale vzcházejí z něho plody jiné, takového druhu, jakého je rozum sám",
    "note": "»Plody rozumu« jsou rozumné a ctnostné skutky a jejich cílem je dobro a prospěch celku a tím také jednajícího subjektu. – „plody... takového druhu, jakého je rozum sám“: Příbuzná myšlenka je v evangeliu Matoušově 7, 16: „Po ovocích jejich poznáte je. Zdaliž sbírají z trní hrozny aneb z bodláčí fíky? Takť každý dobrý strom dobré ovoce nese, zlý pak strom zlé ovoce nese. Nemůžeť dobrý strom zlého ovoce nésti.“"
}
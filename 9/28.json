{
    "text": "Stále týž je koloběh vesmíru: nahoru dolů, od věků do věků. A buďto se vesmírný rozum odhodlá ke každé věci zvlášť: je-li tomu tak, pak jeho odhodlání ochotně přijímej; anebo se odhodlal jen jednou, a všechno ostatní se děje jen jako důsledek onoho; anebo je všechno jakási změť atomů, částic nedělitelných. Slovem: je-li bůh, všechno je dobré; je-li jen slepá náhoda, pak se jí sám slepě nepoddávej! Co nevidět nás všechny země pokryje, pak se také přemění a i její nová tvářnost se donekonečna bude měnit, stále donekonečna. Kdo se zamyslí nad příboji a rychlostí přeměn a přerodů, nebude si cenit nic smrtelného",
    "note": "Text uprostřed odstavce je pokažen a překlad je odvozen jen podle souvislosti."
}
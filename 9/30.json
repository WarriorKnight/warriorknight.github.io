{
    "text": "Pohledem odkudsi shůry sleduj nespočetné zástupy a jejich nesčetné náboženské slavnosti a plavby křížem krážem za bouří i bezvětří i rozmanitost všeho, co na svět přichází, setkává se a opět odchází. Vmysli se také do života, který jiní dávno žili, jiní budou žít po tobě a který se žije nyní u barbarských národů; a uvažuj, kolik lidí tě nezná ani jménem, kolik co nevidět je zapomene a kolik těch, kteří tě snad nyní velebí, vzápětí tě budou hanobit! A jak i posmrtná paměť i sláva a všechno podobné je bezcenné!",
    "note": " „Pohledem odkudsi shůry“: Jakoby z ptačí perspektivy."
}
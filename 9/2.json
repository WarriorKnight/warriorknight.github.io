{
    "text": "Znamením zvláště ušlechtilého člověka by bylo, kdyby se loučil se životem, aniž vůbec okusil lži, všelikého pokrytectví, prostopášnosti a domýšlivosti. Na druhém místě nejlepším odchodem by bylo, kdyby opouštěl život, když si tyto neřesti zošklivil. Či chceš raději setrvávat ve své špatnosti a už tě ani zkušenost nepřiměje utíkat před tímto »morem«? Neboť zkáza duše je mor mnohem horší než mor ze špatného podnebí a náhlých změn ovzduší kolem nás; neboť toto je mor pro živočichy, pokud jsou živočichy, ono však pro lidi, pokud jsou lidm",
    "note": ""
}
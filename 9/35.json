{
    "text": "Ztráta není nic jiného než změna. A právě v ní se zalíbilo vesmírné přírodě, z jejíž vůle se všechno, jak se nyní děje, stejným způsobem od věčnosti dálo a donekonečna se právě tak bude dít. Proč bys tedy říkal, že se všechno dálo špatně a všechno se povždy bude špatně dít, že se ještě nikdy nevyskytla mezi tolika bohy moc, která by to napravila, a že tedy vesmír je odsouzen do žaláře nepřetržitých běd?",
    "note": " K začátku: Nenapodobitelná slovní hra s dvojicí apobolé (ztráta) – metabolé (změna)."
}
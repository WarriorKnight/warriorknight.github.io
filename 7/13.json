{
    "text": "Ten smysl, jaký mají u jednotných organismů tělesné údy, mají také rozumné bytosti, i když jsou od sebe odděleny: jsou určeny k jakési jednotné součinnosti. Toto si ještě lépe uvědomíš, budeš-li si v duchu často říkat: jsem úd v soustavě rozumných bytostí. Jestli však budeš říkat, že jsi jen »část« celku, pak stále ještě lidi nemiluješ ze srdce, stále tě ještě netěší prokazovat dobrodiní jen pro dobrodiní; jestliže to děláš jako pouhou povinnost, pak to ještě neděláš z přesvědčení, že tím činíš dobře sobě samému",
    "note": "„prokazovat dobrodiní jen pro dobrodiní“: tj. bez postranních úmyslů. Porušený odstavec 16 je v překladu doplněn."
}
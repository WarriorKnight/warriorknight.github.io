{
    "text": "Po své vůli můžeš prožít život v plné duševní pohodě, i kdyby ti všichni spílali a i kdyby divoká zvěř sápala bědné údy tvé tělesné schránky. Neboť co překáží při tom všem tvé duši zachovat klid, správně posuzovat okolnosti a pohotově užívat nabízejících se příležitostí? Takže její soud pak řekne té které příhodě: „Taková a taková jsi ve své pravé podstatě, i když se naoko jevíš jinak.“ A její schopnost užívat příležitostí řekne opět: „Právě tebe jsem hledala; neboť přítomnost je mi vždy látkou k osvědčování rozumné a společenské ctnosti a takového umění, které je vyhrazeno člověku nebo bohu.“ Neboť všechno, co se nám přihází, je úzce spřízněno s bohem nebo s člověkem, a není tedy ani nové, ani nepoddajné, nýbrž naopak dobře známé a tvárn",
    "note": ""
}
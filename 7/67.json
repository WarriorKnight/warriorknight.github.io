{
    "text": "Příroda nespoutala tvého ducha s tělem tak těsně, že by ti nedovolovala, aby ses uzavřel sám v sebe a zvládl své povinné úkoly. Neboť je docela dobře možné stát se mužem božím, aniž to kdo o tobě věděl. To měj stále na paměti a také to, že k blaženému životu je potřebí jen pramálo věcí; a jestli snad tě zklamalo očekávání, že se osvědčíš v dialektice a fyzice, proto se ještě nevzdávej naděje, že budeš svobodný, skromný, laskavý k lidem a poslušný boha.",
    "note": " „stát se mužem božím“: tj. dokonalým v stoickém smyslu."
}
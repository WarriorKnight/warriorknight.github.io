{
    "text": "Při každé příhodě si uváděj na paměť ony lidi, kterým se přihodilo totéž a kteří se pak mrzeli, žasli a reptali. A dnes – kdepak jsou ti všichni? Nikde. Co tedy? Chceš si také ty počínat podobně? Nechceš nepřiměřené vzruchy mysli ponechat těm, kteří takto vzrušují sebe i jiné, a sám se cele zabrat v úvahu o tom, jak takových příhod užívat? Neboť pak jich budeš užívat výhodně a budou tvé činnosti látkou. Jenom je pozoruj a měj vůli, aby ses jevil sám sobě bez úhony ve všem, co činíš! Pamatuj na obě rady i na to, že na tvé činnosti záleží, ať se týká čehokoliv.",
    "note": ""
}
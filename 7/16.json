{
    "text": "Rozum, který je vůdčí silou v nás, nevyvádí sám sebe z míry, například nenahání si strach ani si nepůsobí zármutek. Jestliže ho však někdo jiný může zastrašit nebo zarmoutit, ať to udělá. On sám se na základě svého vlastního rozhodnutí takovým duševním hnutím nepoddá. Tělo nechť se samo stará, může-li, aby se mu nic nestalo, a když se mu něco děje, nechť to řekne. Duše, která může pocítit strach, která může pocítit zármutek, která má schopnost mít představu o něčem takovém, neutrpí nic. Tu bys totiž k takovému pocitu nepřiměl. Rozum je sám o sobě bez potřeb, ledaže si sám nějakou potřebu vytvoří: z téhož důvodu nezná znepokojení ani omezení své svobody, ledaže si je způsobí sá",
    "note": ""
}
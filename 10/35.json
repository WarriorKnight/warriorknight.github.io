{
    "text": "Zdravé oko má vnímat všechno, co je viditelné, a nesmí říkat: „Rádo bych barvu zelenou,“ neboť to je znamení churavých očí. A zdravý sluch a čich má být připraven na všechno, co lze slyšet a čichat. A zdravý žaludek má přijímat všechnu stravu stejně jako mlýn všechno, co má za úkol semlít. Právě tak zdravý rozum má být připraven na všechny příhody. Rozum, který říká: „Kéž i mé děti zůstanou naživu!“ a „Kéž všichni mé skutky chválí!“ – to je ono oko, které hledá jen zelené, nebo ony zuby, které chtějí jen měkk",
    "note": ""
}
{
    "text": "Pozoruj, co od tebe požaduje tvá přirozenost, pokud jsi bytost, kterou řídí jen příroda; a pak to učiň a vyhov tomu, jestli se tím nezhorší tvá přirozenost živočišná. A potom pozoruj, co požaduje tvá živočišná přirozenost, a také všemu tomu povol, když se tím nezhorší tvá přirozenost jakožto bytosti rozumné. Ale »rozumná« zároveň znamená i »společenská«. Jen těmito pravidly se řiď a ničeho krom toho nedbej",
    "note": "„pokud jsi bytost, kterou řídí jen příroda“: tj. pokud jsi bytost jen organická (která má zapotřebí např. potravy). Ale těmto potřebám má člověk vyhovět jenom natolik, aby tím neutrpěla jeho přirozenost živočišná (např. trávení). Nad obojí přirozeností má udržet prvenství přirozenost lidská, tj. rozumná, která přikazuje neustálý zřetel k obecnému dobru, neboť toto je nejvyšší princip všeho lidského jednání."
}
{
    "text": "Člověk vpustí sémě v ženino lůno a vzdálí se; a tu se ho ujme jiná činná síla, zpracovává je a vytvoří dítě. Jaký výtvor z jakého »ničeho«! – A pak dítě vpustí jícnem potravu, a tu se jí ujme jiná síla a vytváří z ní pocity, pudy a vůbec život a sílu a bůhvíkolik jiných zázraků. Sleduj tedy tyto svrchovaně tajemné děje a snaž se poznat moc, která je způsobuje, právě tak jako poznáváme, ne sice zrakem, ale přesto neméně zřetelně, sílu, která pudí těleso dolů a nahor",
    "note": ""
}
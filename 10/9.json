{
    "text": "Válka, rozechvění, otupělost, otrocké smýšlení a divadelní frašky budou den co den z tvé duše vyhlazovat ony posvátné zásady, které si odvozuješ jen neodborným zkoumáním přírody a jimiž se dosud nespravuješ. Bylo by však zapotřebí všechno tak pozorovat a tak jednat, abys jednak prováděl, co se ti okolnostmi nabízí, jednak uskutečňoval ryze filozofické myšlení a přitom si uchoval sebevědomí, které vyplývá z neokázalé sice, ale zcela zjevné znalosti každé věci. Kdy už konečně okusíš plodů přirozené prostoty? A kdy důstojnosti? A kdy poznání, co je každá věc svou podstatou, jaké místo zaujímá ve vesmíru, jak dlouhého je trvání svou přirozeností, z jakých součástí se skládá, komu je dostupná a kdo ji může poskytnout či odejmou",
    "note": ""
}
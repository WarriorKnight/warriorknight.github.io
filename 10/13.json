{
    "text": "Jakmile se probereš ze spánku, hned se ptej sebe sama: „Zdalipak prospěje tobě, jestliže někdo jiný vykoná něco spravedlivého a šlechetného?“ Neprospěje. A což jsi už zapomněl, jací jsou to lidé, kteří tak přehnaně vychvalují a hanobí: jací jsou na loži, jací u stolu, co všechno dělají, čemu všemu se vyhýbají, po čem se pachtí, co všechno kradou a loupí, ne právě rukama a nohama, nýbrž svou nejvzácnější částí, která se stává, když o to člověk usiluje, zdrojem věrnosti, skromnosti, pravdivosti, zákonitého řádu a dobrého smýšlení?",
    "note": " Ke konci: „dobrého démona“: tj. dobrého smýšlení."
}
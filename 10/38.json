{
    "text": "Měj na paměti, že to, co tebou pohybuje jako nit loutkou, je skryto uvnitř v tobě: tam je sídlo pohybu, sídlo života, tam, abych tak řekl, je člověk. Jenom do toho nikdy nezahrnuj tělesnou schránku a naše údy, jež k ní odevšad přiléhají; to jsou pouze jakési »nástroje«, jen tím odlišné, že jsou přirostlé. Neboť všechny tyto části, jestliže se k nim nepřidruží síla, která jimi pohybuje a je opět zastavuje, jsou právě tak neužitečné jako člunek tkalci, pero písaři nebo vozkovi bi",
    "note": ""
}
{
    "text": "Kdykoli tě roztrpčí něčí chyba, ihned přes ni přejdi k rozjímání o tom, čím asi podobným chybuješ sám; třebas například tím, že bohatství, rozkoš, slávu a jiné podobné pokládáš za dobro. Neboť jakmile si tohle připomeneš, rychle zapomeneš na svůj hněv, zvláště když si přitom uvědomíš, že tvůj bližní je k svému jednání puzen. Co má tedy dělat? Anebo můžeš-li, odstraň ten popud v něm!",
    "note": " „odstraň ten popud v něm“: tj. zbav ho jeho nesprávných představ o tom, co je skutečné dobro a zlo."
}
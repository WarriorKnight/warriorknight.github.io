{
    "text": "Neustále si připomínej lidi, kteří se něčím přespříliš rozčilovali nebo kteří byli nad jiné proslulí slávou, neštěstím, nepřátelstvím nebo jakýmikoli osudy. A potom si pomysli: Kde je nyní to všechno? Dým a popel a pohádka, anebo už ani pohádka! A zároveň si vybavuj všechno podobné, jako například jak si vedl Fabius Catullinus na svém statku nebo Lucius Lupus ve svých sadech nebo Stertinius v Bajích nebo Tiberius na Caprejích a Velius Rufus – a vůbec jakékoli lidské zájmy, které se zakládají na klamu. A uvažuj, jak nicotné je všechno to, po čem tolik bažili, a oč má blíže k filozofii osvědčování spravedlnosti, rozvahy a neokázalé poslušnosti bohům při každé příležitosti! Neboť pýcha, která se pyšní pokorou, je pýcha nejodpornější ze všech",
    "note": "Ke konci: „pýcha, která se pyšní pokorou“: Epifonéma s aliterací, která se dobře hodí na císaře Tiheria, jak ho líčí Tacitus."
}
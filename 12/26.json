{
    "text": "Kdykoli býváš něčím roztrpčen, pak jsi zapomněl, že se všechno děje podle vesmírné přírody, že provinění jiného se netýká tebe, a posléze i na to, že všechno, co se děje, vždycky se takto dálo a bude dít a už nyní se všude děje. Zapomněl jsi, jak blízké je příbuzenství člověka s veškerým lidským pokolením, nikoli snad společným podílem v krvi nebo rodu, nýbrž rozumu! Zapomněls také na to, že rozum jednoho každého z nás je bůh a že náš rozum je »výron« z něho; i na to, že nikomu vůbec nic nenáleží, nýbrž že se každému i jeho dítěte, i jeho těla, ba i jeho živočišné duše dostalo »odtamtud«; a konečně že všechno je jen domněnka a že každý z nás jen přítomný čas prožívá a jen toho pozbýv",
    "note": ""
}
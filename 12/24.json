{
    "text": "Toto trojí si máš oživovat v paměti: pokud se týká toho, co činíš sám – zdali to nečiníš ani nazdařbůh ani jinak, než jak by to sama Spravedlnost provedla; pokud se pak týká toho, co se ti přihází zvenčí – že se to děje buď čirou náhodou, nebo řízením prozřetelnosti; ale nesmíš ani na náhodu naříkat, ani prozřetelnost obviňovat. Zadruhé: jaká je každá bytost od svého početí do svého oživnutí a od svého oživnutí až do návratu duše k bohu, z jakých součástí je složena a v jaké látky se rozloučí. Zatřetí: kdyby ses náhle vznesl vysoko do ovzduší a odtamtud popatřil na lidské věci a jejich rozmanitost, a až bys zároveň přehlédl i všechno tvorstvo, které kolem dokola bydlí ve vzduchu i v éteru, že bys pocítil nechuť, a ať by ses tam povznesl kolikrátkoli, uviděl bys znova a znova totéž: stejnotvářnost, dočasnost. A k tomu: všechno jen pouhý dý",
    "note": ""
}
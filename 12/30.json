{
    "text": "Je jediné sluneční světlo, i když se tříští myriádami stěn a hor a jiných věcí; je jediná společná pralátka, i když se tříští v myriády těl vlastní podstaty; je jediná duše, i když je roztříštěna v myriády bytostí svým způsobem ohraničených; a jediná rozumná duše, i když se zdá rozdělená. Ostatní součásti řečených věcí, jako například jejich živočišné duše a jejich tělesné podklady, jsou sice neschopné citu a vzájemné příchylnosti, a přesto i je udržuje pohromadě jednotící a soudržná síla. Ale myslící duše svým zvláštním způsobem tíhne ke všemu sourodému a s ním se spojuje; a tento společenský pud se roztříštit ned",
    "note": ""
}
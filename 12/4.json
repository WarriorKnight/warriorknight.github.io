{
    "text": "Mnohokrát jsem se podivil tomu, že každý má sice sebe sama raději než všechny ostatní, ale že si svého mínění o sobě váží méně než mínění ostatních lidí. Kdyby přistoupil k někomu z nás bůh nebo rozumný učitel a nařídil mu, aby sám u sebe nepřemýšlel a neuvažoval o ničem, co by nebyl ochoten vyslovit zároveň i nahlas, jistě by to nevydržel ani jeden den. O tolik více dbáme svých bližních, co si asi budou o nás myslet, než svého vlastního soud",
    "note": ""
}
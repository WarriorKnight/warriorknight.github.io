{
    "text": "Buďto je nutnost osudu a nezměnitelný řád, nebo shovívavá prozřetelnost, anebo náhodný a bezhlavý zmatek. Je-li tedy nezměnitelná nutnost, proč se jí vzpíráš? Je-li prozřetelnost náchylná k shovívavosti, učiň sebe hodným pomoci boží. A je-li zmatek nikým neovládaný, buď rád, že máš v takovém příboji sám v sobě vůdce – rozum! A i když tě příboj bude strhávat, jen ať si strhává tvé chabé tělo, tvou živočišnou duši a ostatní; neboť tvůj rozum nestrhn",
    "note": ""
}
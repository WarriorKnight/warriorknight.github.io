{
    "text": "Vzpomeň si, jak dlouho jsi otálel s těmito úvahami a kolikrát jsi dostal od bohů lhůtu, a neužil jsi jí! Musíš si už konečně uvědomit, jakého světového celku jsi částí a jakého světovládce jsi výronem; a že máš vymezenou lhůtu! Jestli ji neužiješ k vyjasnění své duše, pomine, jako i ty pomineš, a už se nikdy nevrátí",
    "note": "„jakého světovládce jsi výron“: Stoikové si představují boha shodně s Aristotelem jako činnou, tvořivou prasílu, jako formující vesmírný rozum, který však není od hmoty odloučen, jak učil Aristotelés, nýbrž jako nejjemnější oheň ji prostupuje, oživuje a řídí. Jsou tedy panteisté: hmota je trpná, bůh činná složka téže prapodstaty, svět je boží tělo, bůh světová duše. Individuální rozumná duše je část (výron) božské duše světové."
}
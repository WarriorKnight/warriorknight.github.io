{
    "text": "Svému vychovateli jsem povinen díkem, že nestraním ani Zeleným ani Modrým v cirku, ani nehoruji pro zápasníky se štítem okrouhlým nebo podlouhlým; od něho jsem se učil trpělivosti v nesnázích, spokojenosti s málem, samostatnosti v práci, nevtíravosti v záležitosti jiných a nedůvěřivosti k pomluvě",
    "note": "Jízdní závodníci v cirku byli profesionálové a dělili se na čtyři kluby, rozlišené barvami. Každý klub měl u návštěvníků cirku své vášnivé přívržence, kteří sázeli na jednotlivé závodníky vysoké sázky. Dokonce i císařové horovali pro určitou barvu. – ani... pro zápasníky: o zápasech gladiátorských."
}
{
    "text": "Od gramatika Alexandra se mi dostalo poučení, že nemáme být nešetrní a příkře se chovat k lidem, jestliže pronesli výraz, který se příčí ryzosti nebo duchu jazyka nebo libozvučnosti, a že jim spíše máme slušně naznačit, jak by se to nebo ono mělo říci, ať už formou odpovědi nebo přisvědčení nebo společného uvažování o podstatě věci, nikoli jen o onom slově, nebo nějakou jinou vhodnou a příležitostnou připomínkou.",
    "note": " Gramatik Alexandr, všestranně vzdělaný učenec z Frygie, učitel řeckého jazyka a písemnictví a vychovatel Markův. Starověcí gramatikové se zabývali nejenom filozofií, nýbrž vyučovali všem vědním oborům, kterých bylo zapotřebí budoucímu řečníku a státníku."
}
{
    "text": "Člověk nemá dbát na nic, co se ho netýká v jeho vlastní podstatě, neboť to nepatří k požadavkům člověka, ani to nevyžaduje lidská přirozenost, ani to neznamená zdokonalení lidské povahy. Není v tom tedy uložen cíl, určený člověku, ani to, co uskutečňuje tento cíl, totiž dobro. Kdyby se něco z takových věcí člověka týkalo, nehodilo by se, aby jimi pohrdal a stavěl se proti nim na odpor, ani by nezasloužil pochvalu, kdo by dokazoval svou nezávislost na nich, ani by nebyl dobrý, kdo by si v něčem takovém ukládal omezení, kdyby to byly skutečně dobré věci. Ve skutečnosti však čím víc si kdo tyto nebo jim podobné věci odříká nebo strpí, aby byl něčeho takového zbavován, tím spíš je dobr",
    "note": ""
}
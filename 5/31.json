{
    "text": "Jakpak ses až dosud choval k bohům, k svým rodičům, k svým bratrům, k své ženě, k dětem, k učitelům, vychovatelům, přátelům, příbuzným a k služebnictvu? Je možno užít o tvém dosavadním vztahu k nim všem básníkových slov: Nikoho nezranil bezbožným skutkem, ba ani slovem? Také se rozpomeň, cos všechno prožil a co všechno dovedls přetrpět; a že historie tvého života je dopsána i tvá služba státu se končí, a konečně i na to, kolik jsi viděl krásného, kolika slastmi i strastmi jsi pohrdl, kolik příležitostí se zaskvít jsi promeškal a kolika nelaskavým jsi odplatil laskavostí!",
    "note": " Citovaný verš je v Homérově Odysseii IV 690."
}
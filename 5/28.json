{
    "text": "Hněváš se na člověka páchnoucího potem? Hněváš se na člověka páchnoucích úst? Co ti to pomůže? Má taková ústa, má taková podpaží: musí být takto cítit z takových míst. „Ale člověk má přece rozum,“ namítneš, „a když přemýšlí, může tedy pochopit, čím se protiví!“ Výborně! Jistě tedy i ty máš rozum: nuže, zapůsob svým rozumným smýšlením na jeho smýšlení, pouč ho a napomeň! Poslechne-li, posloužíš mu, a není třeba se hněvat. Ani tragickou naříkavost, ani netečnost nevěstk",
    "note": ""
}
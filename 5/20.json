{
    "text": "Po jedné stránce je člověk bytost nám nejpříbuznější: pokud totiž máme dobře činit lidem a snášet je; ale pokud mi někdo z nich v mých vlastních úkonech překáží, člověk se mi stává jednou z věcí »mravně lhostejných«, zrovna jako slunce, vítr nebo zvíře. Ty sice mohou leckterou mou činnost překazit, ale nemohou se stát překážkou mému chtění, neboť to se řídí danými podmínkami, ani mému smýšlení, poněvadž může měnit svůj směr. Neboť rozum dovede obrátit a proměnit každou překážku své činnosti ve prospěch svého vůdčího úmyslu, takže to, co mělo ten nebo onen čin překazit, se stává činu nápomocno, a co mu mělo tu nebo onu cestu zatarasit, to mu cestu otvírá",
    "note": "„ani mému smýšlení“: Pro mravní posuzování není stoikům rozhodný čin, neboť čin je věc vnější, nýbrž smýšlení; šlechetné smýšlení je základ mravného jednání."
}
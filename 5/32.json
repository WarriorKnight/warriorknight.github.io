{
    "text": "Čím by mohly duše nezušlechtěné a nevědomé zviklat rovnováhu duše zušlechtěné a věděním vybroušené? Která tedy duše je zušlechtěná a věděním vybroušená? Ta, která zná zdroj i konečný cíl věcí i rozum, který proniká vesmírnou podstatou a pořádá veškerenstvo v pevně stanovených obdobích od věků do věků.",
    "note": " „rozum, který proniká vesmírnou podstatou“: bůh, oheň v nejčistší podobě, proniká vším a je podstatou všeho. Svět je boží tělo, bůh je světová duše – rozum všechno formující."
}
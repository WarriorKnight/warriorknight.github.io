{
    "text": "Snad jsi už někdy viděl uříznutou ruku nebo nohu nebo uťatou hlavu ležet odloučenou od trupu, nuže takovým údům se svým způsobem připodobňuje ten, kdo na svůj osud reptá a od lidí se odlučuje nebo činí něco proti obecnému dobru. Sám ses takto z jednoty, zamýšlené přírodou, do jisté míry vytrhl: neboť jsi byl stvořen jako její část, a nyní ses sám od ní »odřízl«! Ale je tu jedno podivuhodné: že se totiž můžeš opět sjednotit. Té výhody nedopřál bůh žádné jiné části, když se od celku odtrhne, aby se s ním opět mohla spojit. Nuže, uvědom si dobrodiní, jakým bůh vyznamenal člověka: neboť vložil v jeho moc, aby se od celku vůbec neodtrhoval, ale také to, kdyby se odtrhl, aby se mohl opět vrátit a s celkem srůst, opět zaujmout postavení části v celk",
    "note": ""
}
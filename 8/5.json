{
    "text": "Zaprvé: ničím se neznepokojuj! Neboť všechno se děje ve shodě s vesmírnou přírodou a zakrátko nebude z tebe nikde nic, zrovna jako z Hadriána a Augusta. A zadruhé: zahleď se upřeným zrakem k tomu nejdůležitějšímu, maje zároveň na paměti, že máš být dobrým člověkem, i co na tobě požaduje lidská přirozenost, proveď tento úkol bez rozpaků a mluv jen tak, jak uznáváš za nejspravedlivější, ale ovšem shovívavě, skromně a nepokrytecky",
    "note": "„k tomu nejdůležitějšímu“: tj. k pravému cíli lidského života."
}
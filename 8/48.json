{
    "text": "Měj na paměti, že vůdčí rozum, kdykoli se do sebe sama schoulí a spokojuje se s tím, že nečiní nic, co nechce, stává se nepřemožitelným, i kdyby se stavěl na odpor bez rozumného důvodu. Což teprve soudí-li o něčem z důvodů rozumně uvážených! A proto duše, prostá všech náruživostí, je pevný hrad, neboť člověk nemá trvalejší záštitu, k níž by se utíkal, aby byl nezdolný. Kdo to neví, je nevědomý; kdo to ví, ale neutíká se k ní, je nešťasten.",
    "note": " „kdykoli se v sebe sama schoulí“: viz výše v pozn. 41. – „i kdyby se stavěl na odpor bez rozumného důvodu“: Jak tomu bývá např. u svévolných a umíněných lidí. Markovi nejspíš tanou na mysli přívrženci malé obce křesťanské, k jejímuž pronásledování tehdy došlo. Marcus sám byl přesvědčen, že křesťanská odhodlanost k smrti vychází z čiré umíněnosti; srov. v této věci XI 3."
}
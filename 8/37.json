{
    "text": "Sedí-li pak ještě dnes Panthea nebo Pergamos u hrobu Verova? Anebo Chabriás nebo Diotímos u hrobu Hadriánova? Směšný nápad! A kdyby tam seděli, cožpak by to ti zemřelí cítili? A i kdyby to cítili, radovali by se z toho? A i kdyby se radovali, byli by snad proto ti truchlící nesmrtelní? Nebylo také jim osudem určeno nejprve zestárnout a potom zemřít? Co by tedy byli později dělali oni, kdyby tito byli zemřeli? Všichni, ten jako onen – jen páchnoucí krvavý kal v obalu!",
    "note": " „u hrobu Verova“: L. Verus, Markův adoptivní bratr, spoluvládce a zeť."
}
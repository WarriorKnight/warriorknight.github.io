{
    "text": "Je potřebí svůj život uspořádat čin od činu a spokojit se tím, jestliže každý dosahuje svého cíle v mezích možnosti; abys pak svého cíle dosahoval, v tom ti vůbec nikdo nemůže zabránit. „Ale do cesty se mi postaví nějaká překážka zvenčí!“ – Taková však nebude, aby ti bránila jednat spravedlivě, rozvážně a obezřele. „A nebude mi zabráněno třebas v jiných úkonech?“ Nuže, pak se právě s touto překážkou smiř a rozumně přejdi jinam, kde ti kyne volnost, a ihned se ti v náhradu naskytne jiná činnost, která dobře zapadá do uspořádání života, o kterém hovoří",
    "note": ""
}
{
    "text": "Nejen svým dechem máš být v souhlasu se vzduchem, který tě obklopuje, nýbrž i svým rozumem máš být v souladu s rozumem, který všechno objímá. Neboť rozumová síla naplňuje a proniká toho, kdo si ji dovede osvojit, právě tak jako vzduch toho, kdo ho dovede vdechnout.",
    "note": " Stoikové přejali z učení Hérakleitova zásadu, že vesmírný rozum, tj. bůh, proniká celý svět. Pro lidský rozum, který je jen jeho výronem, z toho vyplývá přímá povinnost, že jeho smýšlení i jednání má být v neustálém souladu se smýšlením a jednáním rozumu světového."
}
{
    "text": "Nedávej se zviklat ve své rovnováze představou života jako celku! Nepředstavuj si případné strasti, které se třeba ještě přihodí všechny najednou, nýbrž při každé jednotlivé příhodě se ptej sebe sama: „Co je na této věci nesnesitelného a nezdolného?“ Pak se totiž jistě zastydíš doznat, že na ní nic takového není. A dále si připomínej, že tě netíží ani to, co bude, ani to, co bylo, nýbrž pokaždé to, co je; a toto přítomné se ještě zmenší, když je posuzuješ samo o sobě a svou duši usvědčíš, že nedovede zdolat pouhou maličkos",
    "note": ""
}
{
    "text": "Augustův dvůr, jeho manželka, dcera, jeho potomci předkové, jeho sestra Agrippa, jeho příbuzní, služebnictvo, přátelé, Arius, Maecenas, lékaři, kněží, celý dvůr – vymřeli. Potom postupuj dále, ale ne už k smrti jednotlivců, nýbrž k jiným zánikům, jako např. ke zkáze Pompejí. Také se zamysli nad mnohým nápisem na hrobech: „Poslední svého rodu!“ Kolika starostmi se trudili předkové těch mrtvých, aby po sobě zanechali nástupce, ale koneckonců někdo musel být poslední! A tu se opět zamysli nad zánikem celého rodu!",
    "note": " „Potom postupuj dále“: Text je mezerovitý."
}
{
    "text": "Konáš-li svou denní povinnost podle příkazů správného rozumu – horlivě, neoblomně, v dobré vůli a nikdy jen jako něco vedlejšího –, a uchováváš-li ono své božstvo v ryzí čistotě, jako bys je měl vrátit už teď, slučuješ-li to obojí, aniž co dále očekáváš nebo se čeho bojíš, nýbrž setrváváš na konání přítomné povinnosti ve shodě s přírodou a na statečné pravdivosti v každém slově i výroku, pak budeš v životě šťasten. A vůbec nikdo tomu nemůže zabráni",
    "note": ""
}
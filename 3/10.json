{
    "text": "Přidržuj se tedy jen těchto několika zásad a všemu ostatnímu dej výhost! Také měj na paměti ještě to, že každý prožívá jen přítomnost – tento okamžik: všechny ostatní chvíle jsou dílem prožity, dílem v neznámu. Nepatrná je tedy doba, kterou každý žije, nepatrný je koutek země, kde žije, nepatrná je i sebedelší posmrtná sláva šířená pouhou posloupností lidiček, kteří co nevidět také zemřou a kteří neznají ani sebe samé, natož někoho dávno a dávno zemřeléh",
    "note": ""
}
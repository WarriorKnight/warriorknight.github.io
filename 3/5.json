{
    "text": "Nic nekonej neochotně ani sobecky, nic nerozvážně ani s nechutí! Nehal své myšlenky do pozlátka krasořečnictví, nebuď rozvláčný ani všetečný! A mimoto ať ono božstvo v tobě je vůdcem bytosti silné, důstojné a společenské, pravého Římana a vladaře, který se postavil na stanoviště, na němž poslušně, aniž se musel dokládat přísahou nebo svědectvím kohokoli, očekává povel k odchodu ze života. A hleď si osvojit jasnou mysl a nezávislost jak na pomoci vnější, tak i na onom klidu, který by ti mohli zajistit jiní. Zkrátka: stůj sám zpříma, nikoli zpřimová",
    "note": ""
}